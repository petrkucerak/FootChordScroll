# FootChordScroll

Foot-controlled button for seamless, hands-free scrolling of songs with chords.

Cílem projektu je vytvořit zařízení, které umožní hudebníkům posouvat text ve Zpěvníku pro scholy či jiných aplikacích a to tak, aby měli volné ruce.

Pro vypracování tohoto zařízení jsem zvolil následující postup:

- specifikovat požadavky na zařízení
- navrhnout možnosti řešení
- nastudovat zvolenou problematiku
- navrhnout 3D model
- navrhnout elektroniku
- vyvinout firmware
- testovat v praxi
- publikovat návod a celkový postup

## Specifikace požadavků na zařízení

Cílovou skupinou jsou primárně kytaristi. Zařízení je určeno pro lidi, kteří rádi bastlí, nemá se jednat o koncový hotový produkt. Byl bych rád, aby si zařízení mohl každý podle návodu, který vznikne na konci vyrobit.

Požadavky na zařízení jsou následující:

- Zařízení by mělo být možné spojit jak s mobilním telefonem, tak i s tabletem či počítačem.
- Zařízení by mělo fungovat bez nutnosti napájení, být přenosné a odolné.
- Zařízení by mělo fungovat ve venkovních podmínkách (např. u táboráku), mělo by být schopné odolat zimě (zmrzlý kostel, cca $-5°C$) ale mělo by odolat i vyšším teplotám (rozpálená stage na festivalu).
- Zařízená by mělo být jednoduché na obsluhu a po prvním nastavení by jeho spuštění mělo být okamžité.
- Zařízení musí být snadno opravitelné a dokumentované.
- Zařízení by nemělo být drahé, ale mělo by být kvalitní. Odhadovaná cena materiálů je maximálně $500,- Kč$.
- Zařízená by mělo být bezpečné pro děti, tj. nemělo by mít ostré hrany, nemělo by odkrývat vodiče.


